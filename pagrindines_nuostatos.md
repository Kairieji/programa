Kas mes esame ir ko mes norime


Kairysis aljansas - tai iniciatyva susidedanti iš asmenų, grupių bei kolektyvų, siekiančių sukurti progresyvią kairiąją politinę jėgą.


1. Ši politinė organizacija vadovaujasi laisvės, lygybės ir solidarumo idėjomis ir siekia pakeisti Lietuvą į valstybę, kurioje solidarūs ir laisvi piliečiai gali pasiekti asmeninės laimės ir kolektyvinės gerovės ir saugumo bei socialinio ir ekologinio tvarumo.

2. Mes siekiama sukurti Respubliką, kap viešų diskusijų ir veiksmų erdvę, kurioje lytiškumas, tautybė, rasė ar tikėjimas taptų tik asmens reikalu, o ne valstybės arba visuomenės disciplinavimo objektu.

3. Mes siekiama sukurti ekonomiką kuri būtų pagrįsta kuo didesniu ekonomikos demokratizavimu iš vienos pusės bei aiškia, viešosios politikos apspręsta skirtimi tarp sričių kuriose turi veikti rinkos taisykles ir aktyviu valstybės vaidmeniu užtikrinant vienodą ir sąžiningą rinkos veikimą šiose srityse,  tuo pat metu atskirti sritis, kurios būtų laikomos "commons" - taigi dalykais, kuriais mes naudojamės kartu mūsų bendram gėriui kurti - švietimą, mokslą, kultūrą, viešąją erdvę, kurias privalome perkurti kaip sritis atskirtas tiek nuo rinkos tiek nuo valstybės reguliavimo.

4. Mes remiame visas ekonominio saviorganizavimo formas, kurios kuria bendrąją gėrį ir leidžia žmonėms bei visuomenei išgyventi ir pasiekti ekonominio, ekologinio ir socialinio tvarumo. Mes remiame ir aktyviai dalyvaujame darbo judėjime siekdami sukurti pozityvų ir tvarų žmogiškųjų išteklių vystymo ciklą, skatindami profesionalizaciją, žmonių dirbančių samdomą darbą sąmoningumą kovojant dėl saugesnių, geriau apmokamų bei asmens, šeimos ir bendruomenės gerovę ir vystymą užtikrinančių darbo sąlygų. Mes remiame gamintojų ir paslaugų tiekėjų kooperatyvus kaip būdą užtikrinti kuo didesnę ekonominę demokratiją, ir vartotojų kooperatyvus, kaip būdą sukurti tiesioginį santykį tarp paslaugų ir prekių gamintojų ir vartotojų, sukurti didesnį pasitikėjimą vieni kitais, bendruomeniškumą, ekologinį tvarumą ir tvarų ekonominį augimą.

5. Mes pasisakoma už ekologiškai tvarų ekonominį augimą, kuriame gamta ir jos ištekliai yra suprantami kaip baigtinis ekonominis resursas, kurio išsaugojimas yra prielaida tolesniam Lietuvos kaip valstybės, jos visuomenės ir mūsų visų kolektyviai išlikimui. Mes remiame tvarios ir tausojančios infrastuktūros (viešojo transporto ir tt.) plėtrą, bei principą kad itin taršios ir kenkiančios pramonės ir kitos žmogaus veiklos rūšys turi būti apmokestinamos su tikslu šiais mokesčiais remti ekologiškai tvarias alternatyvas joms.

6. Mes remiama valstybės decentralizavimą, piliečių tiesioginį dalyvavimą savivaldoje, savivaldos institucijų stiprinimą, plėtrą ir tiesioginės elektroninės demokratijos naudojimą žemiausiuose savivaldos lygmenyse (pvz. savivaldybių, seniūnijų lygmenyje). Mes remiame ir skatiname tiesioginį piliečių įsitraukimą bei iniciatyvą skirti ir skirstyti lėšas seniūnijų lygmenyje (vadinamasis "Miestiečių biudžetas"), bei didesnį piliečių įtraukimą į savivaldos kontrolės ar audito funkcijas.

7. Mes remiame žmogaus teisių plėtrą lygių teisių, lyčių lygybės, LGBTIQ klausimais. Mes manome kad valstybė privalo užtikrinti lygias, vienodas ir visuotines teises į lygų teisinį pripažinimą, reprodukcinę sveikatą, apsaugą nuo smurto, apsaugą nuo diskriminacijos dėl lyties, tautybės, rasės, religijos ar kitų identiteto aspektų.

8.  


